Звукови вълни
=============

Учени от Южна Корея изобретили устройство за пренасочване на звукови вълни.
Корейската рок група "Гонг Мьонг" решава да използва това устройство, за да
разпространи новата си песен из целия Сеул. Идеята е песента да се пусне от
една сграда и така да се разпространи, че да се чуе във всички останали сгради
в града. За тази цел те поставят по едно устройство на всяка сграда в града.
Устройствата работят така, че звукът достига първо до най-високата сграда,
която е съсед на вече достигнати от звука сгради.

Модел на града
--------------
Можем да представим сградите в града като граф, в който върховете са сградите
и между два върха има ребро, ако двете сгради са съседни.
Нека върховете в този граф са цели числа, означаващи височините на съответните
сгради.

Вашата задача
-------------
Напишете функция `list<int> sound_waves_order(Graph& graph, int start)`,
която по даден граф `graph`, представящ сградите в Сеул, и начален връх
`start` (това е височината на сградата, от която се пуска песента) връща
списък от височините на сградите в реда, в който са били достигнати от
звуковите вълни. По-точно, първият елемент на списъка е височината на първата
достигната сграда (това е сградата `start`), вторият елемент на списъка е
височината на втората достигната сграда (това е най-високата сграда от всички
съседни сгради на `start`), третият елемент на списъка е височината на третата
достигната сграда (това е най-високата сграда от всички съседни сгради на
`start` и на втората достигната сграда), ..., последният елемент на списъка
е височината на последната достигната сграда.

Напишете програма, която конструира примерен граф на сградите в града и извежда
сградите в реда им на достигане от звуковите вълни.

Пример
------
Нека имаме следния граф на сградите в града:

![Graph example](https://cdn.rawgit.com/dimitaruzunov/data-structures-fmi-2016/7fd63cec/homework/4/graph-example.svg 'Graph example')

Тогава извикването `sound_waves_order(graph, 22)` трябва да върне списъка
`(22, 25, 42, 56, 10, 6)`.

Представяне на граф
-------------------
Може да използвате имплементацията на граф от файловете:
[graph.h](graph.h) и [graph.cpp](graph.cpp).

Повече информация за структурата от данни граф и
горепосочената реализация може да намерите
[тук](../../practicum/graph/README.md).

[Решение](sound-waves.cpp)
